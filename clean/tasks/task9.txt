Pirmā APART veikala atklāšanu Spicē vadīs pieredzējusī TV dīva un modes eksperte Maija Silova. Savukārt apmeklētājus ar spēcīgu vokālu priecēs dziedātāja no Dienvidāfrikas Endia (Endija Rezgale), bet APART jauno rudens/ziemas kolekciju demonstrēs Ginta Budes aģentūras labākās modeles. Jaunajā kolekcijā dominē violetie toņi, baltais, pelēkais, zaļais, klasiski melnais, ir arī atsevišķa tā dēvētā sarkanā līnija. Šogad APART stilu raksturo zīda un kašmira audumi, mežģīnes gan kurpēs, gan vakartērpos.
Uz veikala APART atklāšanu ieradīsies zīmola pārstāvji no Vācijas - APART International direktors Volfgangs Millers-Tonders (Wolfgang Mueller–Tonder), modes preču zīmola radošā direktore, galvenā dizainere Tanja Lubersa (Tanja Lubbers) un APART International vairumtirdzniecības vadītāja Klaudija Būlere (Claudia Buhler). 
APART International direktors Volfgangs Millers-Tonders ir pozitīvi noskaņots par kompānijas attīstību Baltijā: "Baltija ir stratēģisks modes mazumtirdzniecības tirgus ar lielu izaugsmes potenciālu.