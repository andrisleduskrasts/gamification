Restrukturizācijas atbalstu cukurbiešu audzētājs saņem atbalstu cukura ražotājiem piešķirtās cukura ražošanas kvotas ietvaros, šo daudzumu reizinot ar restrukturizācijas atbalsta likmi cukurbiešu audzētājiem un restrukturizācijas atbalsta papildus maksājumu likmi cukurbiešu audzētājiem, informēja Zemkopības ministrijā.
Grozījumi noteikumu projektā nosaka, ka cukurbiešu audzētājs saņem dažādošanas atbalstu, ja viņam ir noslēgts cukurbiešu piegādes līgums ar cukura ražotāju par cukurbiešu piegādi cukura ražošanai 2006.gadā un, ja ir piegādājis cukurbietes ražotājam. 
Ja cukurbietes nav piegādātas, tad saskaņā ar Cukura nozares līgumu ir sastādīts akts par cukurbiešu sējumiem nodarītajiem zaudējumiem. Tāpat cukurbiešu ražotājs var saņemt dažādošanas atbalstu, ja ar 2008.gadu ir pilnībā izbeidzis cukurbiešu audzēšanu, kā arī, ja līdz 2008.gada 15.maijam ir iesniedzis dienestā iesniegumu dažādošanas atbalsta saņemšanai cukurbiešu audzētājiem.
Kopējo dažādošanas un papildus atbalstu cukurbiešu audzētāji saņem par 2006.gada līgumā noteikto cukurbiešu piegādes tonnas daudzuma aprēķināto likmi.