Slaidā, nenoliedzami skaistā sieviete pirmo reizi tā pa īstam esot iemīlējusies. Turklāt ļoti iekārojamā līgavainī - 25 gadus vecais Čārlzs Ebersols ir telekompānijas NBC prezidenta Dika Ebersola dēls. Jaunie mīlētāji neslēpjas no žurnālistu fotoobjektīviem un kopīgi apmeklē dažādas sporta spēles un koncertus, un izskatās, ka viens otram ir ļoti pieķērušies. Bet Marija, šķiet, sākusi izvērtēt prioritātes savā dzīvē. Līdz šim tā bijusi fanātiska atdeve tenisam - Marija jau desmit gadu vecumā kopā ar tēvu Juru devās uz ASV Tenisa akadēmiju, kur talantīgā sportiste katru dienu vairākas stundas trenējās un trenējās, tad sekoja pirmie panākumi un bezgalīgie ceļojumi, viesnīcas un — nekādas privātās dzīves. Līdz vienā jaukā dienā - klikt! - un mīla klāt!
Šoreiz meitiņa Maša neklausa pat bargo papucīti un pagaidām tenisu ir atvirzījusi otrajā plānā.