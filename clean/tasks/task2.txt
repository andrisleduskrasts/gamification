Ļoti tuvu augstākajam - pirmās pakāpes - vērtējumam bija pieci kolektīvi. Kā norāda Kultūras nodaļas vadītāja Ilga Skābarde, pēc žūrijas vērtējuma šogad labākie bija jauktie vokālie ansambļi “Kontrasts” no Grobiņas pilsētas, “Tonuss” no Durbes novada Tadaiķu kultūras nama un Medzes kultūras nama ansamblis, kā arī Rucavas un Gaviezes sieviešu vokālie ansambļi. 
Uz novada skati, kas notiks 23. februārī Saldū, dosies arī Aizputes kultūras nama vīru vokālais ansamblis “Kurši” un sieviešu ansambļi - no Cīravas pagasta un “Stils” no Grobiņas pagasta kultūras nama. 
Žūrija vērtēja dalībnieku sniegumu pēc visā valstī pieņemtā nolikuma piecās kategorijās - mākslinieciskais un tehniskais sniegums, vokālā kultūra, stila izjūta un arī samērā subjektīvā kategorijā - kopiespaids. 
I. Skābarde secina, ka šogad žūrija bijusi stingra.