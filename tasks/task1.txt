Tāpat lielu artavu pozitīvo notikumu kopumam deva Latvijas sieviešu basketbola valstsvienība. Sen nebiju redzējis, ka kāda komanda laukumā būtu devusies ar tādu degsmi, kāda bija mūsu meitenēm. Vai tas bija kvalifikācijas atlases cikls uz olimpiādi vai paša Pekinas basketbola arēna. Acīs bija dzirksts un pārliecība, kas, manuprāt, ir viens no noteicošajiem faktoriem lielu virsotņu sasniegšanai. Mūsu meitenēm šī dzirkstelīte bija, un jācer, ka tā nenodzisīs. Godīgi sakot, šī komanda šogad bija vissimpātiskākā, galvenokārt jau ar attieksmi. Ja tāda būtu bijusi visām sporta spēļu valstsvienībām, tad nešaubos, ka trūkties dabūtu ne tikai Eiropa, bet arī visa pasaule. 
Ticu, ka Latvijas sieviešu basketbola valstsvienība jau šogad tepat Rīgā varētu kaklā kārt kādu no kārotajām medaļām. Saku to tādēļ, ka tā domāju, nevis ceru.