Lielu mīnusu pašvaldību budžetiem nodarīs arī Izglītības un zinātnes ministrijas (IZM) lēmums pārtraukt finansējuma programmu, kas paredzēja algu pieaugumu pedagogiem, kuri strādā ar bērniem līdz piecu gadu vecumam. Tas nozīmē, ka pašvaldības nesaņems vēl gandrīz 340 tūkstošus latu. No šī IZM lēmuma necietīs vien dažas pašvaldības — Dekšāres, Dricāni, Feimaņi, Kantinieki, Lendži, Mākoņkalns, Nagļi, Ozolmuiža, Puša un Sokolki, kur bērnudārzu nav. Vērā ņemamu robu pagastu budžetos, jo īpaši tajos, kur nav arī savu skolu, piemēram, Ozolmuižas un Kantinieku pagastā, iecirtīs savstarpējie norēķini par izglītības iestāžu sniegtajiem pakalpojumiem. Skaidro M. Švarcs: "Šogad spēkā stājušies Ministru kabineta (MK) noteikumi, kas paredz, ka savstarpējie norēķini notiek pēc faktiskajiem izdevumiem konkrētajai izglītības iestādei tāmes finansējumā.
Tāpat rajona pašvaldību un skolu vadību neapmierina IZM piedāvātais izglītības finansēšanas modelis "Nauda seko skolēnam".