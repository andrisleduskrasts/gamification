Izņēmums būs inuītu un citām Arktikas pamatiedzīvotāju kopienām, kā arī gadījumos, kad medības rīkotas ar vienīgo mērķi atjaunot vides līdzsvaru. 
Regula stingri ierobežos no roņiem iegūtu preču tirdzniecību, bet neietekmēs šo dzīvnieku medības, kuru rīkošanas aizliegumi pilnībā paliks dalībvalstu kompetencē. Praksē ierobežojums nozīmēs, ka Eiropas Savienībā nedrīkstēs tirgot tādas preces kā no roņu ādas ražotas somas, bikses un cimdus, ko izmanto motociklisti, slēpotāji un bokseri, vai Omega 3  uztura bagātinātājus no roņu taukiem.
Tirdzniecības aizliegumi neattieksies uz inuītu un citām pamatiedzīvotāju kopienām, kam roņu medības ir daļa no tradicionālā dzīvesveida.  No roņiem iegūtu produktu tirdzniecību varēs atļaut arī, ja medību vienīgais mērķis bijis jūras resursu ilgtspējīga saglabāšana, turklāt šādā gadījumā pārdošanu nedrīkstēs veikt peļņas nolūkā. Ievest no roņiem iegūtas preces varēs tikai tad, ja šis imports nav regulārs un produkti domāti personiskai lietošanai.