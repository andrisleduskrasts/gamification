Uz Aleksandru pavisam noteikti ir attiecināms latviešu teiciens - "Neskati vīru no cepures". Par spīti šī vīra mazajam augumam, viņā slēpjas gan profesionāls sportists, kas vēl joprojām plūc uzvaras laurus pauerliftingā, gan divu labāko Rīgas teātru aktieris, kas ir pilns apņēmības spēlēt arī trešajā.
Viņš ir gan potenciālais Jelgavas domes deputāts, gan optimistisks Latvijas patriots, kas par valstī valdošo krīzi vien nosmej: "Tā kā Latvijas nākotne šobrīd ir tīta neziņā, mēs ar Larisu nolēmām apprecēties tagad! Kas zina, kā būs rīt? Varbūt valsts pēkšņi visiem nogriezīs elektrību?"
Iespējas bija daudzām...
Kā Aleksandrs, kam šīs ir pirmās laulības, zinājis, ka tieši Larisa ir tā īstā? "Jā, savas dzīves laikā mēs satiekam daudzus cilvēkus," piekrīt vīrietis. "Ar Larisu iepazinos pirms pērnajiem Jāņiem - precīzi pirms deviņiem mēnešiem...