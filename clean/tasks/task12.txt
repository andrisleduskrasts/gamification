Jo vairāk nodokli palielina fosilajai degvielai, jo labvēlīgāka situācija biodegvielas un fosilās degvielas maisījumam ar biodegvielu noietam, līdz ar to biodegviela un tās sajaukumi ar fosilo degvielu būs vairāk konkurētspējīgāki salīdzinājumā ar fosilo degvielu. 
Saskaņā ar ES direktīvu prasībām dalībvalstis var piemērot samazinātu nodokļa likmi degvielai, kura ir izgatavota no bioproduktiem (biodegvielas) vai arī tā satur bioproduktus (biodegvielu). Nodokļa samazinājums nedrīkst būt proporcionāli lielāks nekā attiecīgo bioproduktu (biodegvielas) saturs degvielā. 
Piemēram, ja bezsvina benzīns satur 5% etilspirta, tad nodokļa pamatlikmes samazinājums var būt līdz 5% par šādu degvielas maisījumu. Tādējādi, jo degviela vairāk satur biodegvielu, jo akcīzes nodokļa likme par šādu degvielas maisījumu ir mazāka salīdzinājumā ar pamatlikmi. Minētā norma nav obligāta prasība, kura ES dalībvalstīm būtu noteikti jāievieš, taču Latvija izmanto šo iespēju.